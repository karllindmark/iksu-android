<?xml version="1.0" encoding="utf-8"?>
<resources>
    <string name="type_description_aqua">Vattenträning är en effektiv motionsform där hela kroppen aktiveras. Intensitet och motstånd avgörs beroende på hur stora och kraftfulla rörelser du väljer att jobba med, även tempot påverkar. Därför blir träningspasset så ansträngande som du själv vill att det skall bli. Ett pass med bottenkontakt, om du inte väljer Aqua Bälte, där vi tränar kondition, styrka och rörlighet till inspirerande musik. Du tränar både med och utan redskap i behaglig vattentemperatur.</string>
    <string name="type_description_aqua_box">Aqua Box är en träningsform som hämtar inspiration från olika kampsporter. Kondition och styrka varvas genom slag och sparkar. Passar alla.</string>
    <string name="type_description_aqua_balte">Vattenträning är en effektiv motionsform där hela kroppen aktiveras. Intensitet och motstånd avgörs beroende på hur stora och kraftfulla rörelser du väljer att jobba med, även tempot påverkar. Därför blir träningspasset så ansträngande som du själv vill att det skall bli.\n\nPå djupt vatten får du effektiv bålträning då du hela tiden aktiverar bålmusklerna för att hålla balansen. Du tränar både med och utan redskap i behaglig vattentemperatur.</string>
    <string name="type_description_aqua_tt">Styrka, kondition och rörlighet tränas maximalt. Intensiv vattenträning med enkla övningar. Passet är uppdelat i block där du varvar arbete med återhämtning. Under uppvärmningen jobbar du med få enkla rörelser. Varje övning intensifieras för varje repetition. Ett pass där vi tränar kondition, styrka och rörlighet till inspirerande musik.</string>

    <string name="type_description_barre">Inspirationen till den här klassen kommer främst från balett, funktionell träning och yoga. Under en klass får du träna igenom hela kroppen på ett effektivt men ändå skonsamt och funktionellt sätt. På Barre Move tränar du styrka, kroppskontroll, bålstabilitet, rörlighet och balans. Du behöver inte ha tränat balett eller yoga förut – alla moment utgår från basövningar i de olika teknikerna. Barre Move är ett koncept som utvecklas av Maria Olofsson och Åsa Fornander.</string>
    <string name="type_description_bodybalance">Klassen passar de flesta och består av en serie övningar baserade på yoga, tai chi och pilates som utförs till inspirerande musik. Rörelsernas fokus ligger på andning och närvaro. När du tränar BODYBALANCE® använder du din kropp som redskap. Som i alla träningsformer från Les Mills släpps en ny koreografi var tredje månad.</string>
    <string name="type_description_bodycombat">BODYCOMBAT® är kampsportinspirerad konditionsträning med tekniker från karate, taekwondo, capoeira, boxning och muay thai. En fartfylld klass med massor av kraft och energi där du använder slag, sparkar och kickar för att träna din kondition, koordination och styrka. Musiken är stark, drivande och intensiv och får dig att kicka högre och slå hårdare. Klassen passar såväl nybörjare som vana deltagare, men viss träningsvana är en fördel då tempot bitvis är högt.</string>
    <string name="type_description_bodyjam">BODYJAM® passar dig som älskar att dansa och samtidigt vill få koordinations- och konditionsträning, utan att du knappt märker det. Koreografin är lite mer utmanande och passar dig som dansat tidigare och vill ha nya dansupplevelser. Varierande dansstilar som house, hip-hop, latino och ragga-dancehall blandas i en skön mix till den hetaste musiken. Du kommer öka din kroppskontroll och lära dig njuta av känslan i dansen.</string>
    <string name="type_description_bodypump">I BODYPUMP® tränar du styrka med skivstång, vikter och din egen kropp som redskap. Klassen passar alla då du själv bestämmer hur tunga vikter du använder. Du får en utmanande och balanserad genomgång av alla muskelgrupper i hela kroppen och kommer att bli starkare och uthålligare. Gruppdynamiken och den inspirerande musiken gör att du kommer prestera mer än du trodde från början.</string>
    <string name="type_description_bodystep">BODYSTEP® är en förkoreograferad stepklass från Les Mills där ledorden är energi, kraft och glädje. Enkla stegkombinationer där du utmanas att arbeta i ett högt och intensiv t tempo. Stegkombinationerna varvas med utmanande styrkeövningar. Instruktören finns där för att peppa och guida dig igenom klassen och få dig att jobba så intensivt och effektivt som möjligt. Du kommer att förbättra din kondition, koordination och styrka. Musiken är glad, energifylld och trallvänlig, vilket gör att du kommer att ta i lite mer än du trodde innan. Passar dig som vill träna kondition, koordination och styrka på ett effektivt och roligt sätt.</string>
    <string name="type_description_bodyvive">BODYVIVE® är en lustfylld träningsform till inspirerande musik. Den trallvänliga musiken gör dig garanterat glad och fylld med ny energi. Träningen ger dig bättre kondition, stärker din kropp, ger dig mer rörlighet och balans. Klassen är uppbyggd av enkla stegkombinationer, där du har tid att känna kroppens rörelse och tempot i musiken. I klassens styrkedel använder du gummiband och din egen kroppsvikt. Du uppmuntras jobba koncentrerat och fokuserat med lätt motstånd och god teknik.</string>

    <string name="type_description_cardio_training">Cardio Training är en intensiv stationsträningsklass. Passen har stor formbarhet och passar alla, oavsett tidigare träningserfarenhet. Du sätter själv tempot i utförandet och därmed din egen utmaning för träningen!</string>
    <string name="type_description_cirkeltraning">Cirkelträningen utförs på tio styrkemaskiner som kombineras med konditionsträning på cykel och/eller crosstrainer. Inga krångliga inställningar behövs, du anpassar motståndet och antal repetitioner du gör. Arbeta i 40 sekunder och vila i 20 sekunder. Under vilan byter du station, en lampa i taket lyser grönt och rött för att visa när det är dags att byta. Ett varv i cirkeln tar 16 minuter, vi rekommenderar 1-3 varv.</string>
    <string name="type_description_core_control">Core Control från Motivation and Move, är en förkoreograferad och effektiv klass, där du tränar framförallt stabilitet och balans. Övningarna utgår från kroppens kärna och bygger upp styrka och rörlighet för hela kroppen. Under passet, jobbar du i intervaller i din egen takt och utifrån din egen nivå. Denna träning hjälper dig att använda din kropp effektivt, oavsett om du vill ha en härlig söndagspromenad eller tävlar på elitnivå. Passet kan med fördel kombineras med annan gruppträning.</string>
    <string name="type_description_cxworx">CXWORX® är en tyngre form av bålträning där du använder både gummiband, vikter och din egen kroppsvikt som redskap. Det är ett förkoreograferat program från Les Mills, som utmanar dig till att förbättra din träningsnivå och samtidigt stärka din kropp. CXWORX® fokuserar på musklerna i bålen och de muskler som binder samman överkropp och underkropp. Du utmanar dig själv både mentalt och fysiskt samt att du förbättrar din kroppskontroll och balans. Det ingår både liggande och stående övningar. Du bestämmer själv hur intensivt du vill att det ska bli.</string>
    <string name="type_description_cykel">Våra Cykelpass innehåller en variation av raksträckor och backar i olika tempon och har ofta inslag av intervaller. Tuffa utmaningar blandas med lättare partier för att du ska få ha roligt och svettas på samma gång. Genom att engagera stora muskelgrupper ger Cykel en bra konditionstränande effekt. Instruktören lägger själv upp sitt pass och finns hela tiden där för att guida, peppa och utmana dig. Genom det skapas variation i både musik och upplägg. Kombinera gärna Cykel med någon av våra andra gruppträningsklasser, till exempel CXWORX®, Core Control eller BODYPUMP®.</string>
    <string name="type_description_cykel_watt">Vår puls kan variera efter dagsform men watt är alltid konstant. Genom att börja träna Cykel Watt kan du på ett mätbart och roligt sätt se din utveckling över tid. Våra instruktörer bestämmer själv sitt upplägg i form av intervaller och tempo. Upplägget hålls i minst sex veckor för att du som deltagare ska kunna se din utveckling över tid. Under passet kan du följa exakt vilken zon du ligger i, både genom att titta på siffror men också genom att följa displayens färg. Färgerna gör att du på ett tydligt och klart sätt ser om du tränar i rätt zon utifrån ditt tröskelvärde. Färgerna skapar dessutom en härlig känsla i salen och gör att det blir enklare för instruktören att guida dig genom passet.</string>
    <string name="type_description_cykel_ftp_testpass">På våra Cykel Watt pass tränar du i olika wattzoner som baseras på ditt eget funktionella tröskelvärde. Tröskelvärdet kallas för Functional Treshold Power och är det maximala wattvärde som du skulle kunna hålla under en timme. Du får fram det genom att gå på något av våra FTP-testpass.\nTröskelvärdet hjälper dig att träna i rätt zon under våra Cykel Watt-pass. Om du inte hunnit få fram ditt tröskelvärde kan du mata in kön, vikt och hur mycket du tränar per vecka så räknar cykeln fram ett generellt värde. Det bästa och säkraste värdet får du dock alltid fram genom att besöka något av våra FTP-testpass.\nOm du behöver hjälp med inställningarna på cykeln, prata med instruktören. Observera att din benlängd kan påverka möjligheterna att få till en bra inställning.</string>

    <string name="type_description_dance">Dance är en rolig form av konditionsträning som innehåller dansinspirerade stegkombinationer. Till medryckande musik tränar vi både kondition, smidighet och rörlighet. Både hopp och snurrar kan förekomma och tempot kan bitvis vara ganska högt. Koreografin byggs upp stegvis och metodiskt i olika moment, för att det ska vara lättare att följa med.</string>
    <string name="type_description_dance_fusion">Dance Fusion är en dansklass som ser olika ut från gång till gång. Under varje klass fokuserar vi på ett speciellt tema eller en speciell dansstil.\nDu får möjlighet att dansa olika dansstilar, träna kondition och koordination och utmana dig själv att vara här och nu. Det är en dansklass där du får släppa på spärrarna och bara ha roligt under din träning. De dansstilar du får testa på är till exempel lyrical jazz, broadway jazz, orientalisk dans, house och hip-hop.</string>

    <string name="type_description_familjegympa">Träna ditt barns motorik och rörelseförmåga! Målsättningen med familjegympan är att barnen ska känna trygghet, tillhörighet och få en positiv upplevelse av rörelse och aktivitet. På så sätt uppstår motivation och fortsatt intresse för att röra på sig. Musik, text och rörelse skapar en helhet som är enkel för barnen att förstå. Vi håller närvaron, glädjen och energin på topp genom att variera olika teman under passet. Du och ditt barn får umgås och samspela på ett kreativt sätt och kommer garanterat få en rolig och fartfylld upplevelse tillsammans! </string>
    <string name="type_description_fysgympa">Fysgympa 80 är vår klassiker! Klassen ger allsidig och funktionell träning för hela kroppen där du på ett effektivt och roligt sätt tränar kondition, styrka, rörlighet och koordination, både med och utan redskap. Genom musiken inspireras du till rörelse och träningsglädje med god effekt. Passen leds av en instruktör som hela tiden peppar. Alla gympapass innehåller uppvärmning, tänjning, kondition, styrka, löpning, nedvarvning, avslappning och stretch. Konditionsdelarna innehåller löpning och hopp men du kan alltid välja ett annat alternativ. Redskap som används är hantlar, vikter, stänger, bollar, brädor, mattor och gummiband. Fysgympan innehåller dessutom intervallbaserad stationsträning och avslutas alltid med rusher för en rejäl genomkörare!</string>

    <string name="type_description_grit_strength">Les Mills GRIT™ är 30 minuter högintensiv intervallträning. GRIT™ strength har fokus på styrka och vi använder skivstång och viktplatta. Effektiv träning som förbättrar din syreupptagning, styrka och uthållighet. Vi rekommenderar viss träningsvana.</string>
    <string name="type_description_gympa">Gympa passar alla oavsett tidigare erfarenhet. Klassen ger allsidig och funktionell träning för hela kroppen där du på ett effektivt och roligt sätt tränar kondition, styrka, rörlighet och koordination, både med och utan redskap. Genom musiken inspireras du till rörelse och träningsglädje med god effekt. Passen leds av en instruktör som hela tiden peppar dig som deltagare. Alla gympapass innehåller uppvärmning, tänjning, kondition, styrka, löpning, nedvarvning, avslappning och stretch. Gympans konditionsdelar innehåller inslag av löpning och hopp men du kan alltid välja ett annat alternativ. Redskap som används är hantlar, vikter, stänger, bollar, brädor, mattor och gummiband.</string>

    <string name="type_description_indoor_walking">Träningsformen kan liknas med cykling men du använder dig av en form av crosstrainer, en så kallad walker. Våra Indoor Walking pass innehåller en variation av raksträckor och backar i olika tempon och har ofta inslag av intervaller. Belastning, position och tempo varieras under passets gång. På så sätt blir passet så tufft eller lätt som du själv vill. Genom att engagera stora muskelgrupper ger Indoor Walking en bra konditionstränande effekt. Indoor Walking är inte bara bra för konditionen utan också för vår balans, stabilitet och bålstyrka. Instruktören lägger själv upp sitt pass och finns hela tiden där för att guida, peppa och utmana dig. Genom det skapas variation i både musik och upplägg. Kombinera gärna Indoor Walking med någon av våra andra gruppträningsklasser, till exempel CXWORX®, Core Control eller BODYPUMP®. Genom det får du en rejäl utmaning för hela kroppen!</string>
    <string name="type_description_intensivgympa">Intensivgympa passar dig som vill ha högre intensitet. Klassen ger allsidig och funktionell träning för hela kroppen där du på ett effektivt och roligt sätt tränar kondition, styrka, rörlighet och koordination, både med och utan redskap. Genom musiken inspireras du till rörelse och träningsglädje med god träningseffekt. Passen leds av en instruktör som hela tiden peppar dig som deltagare. Alla våra gympapass innehåller uppvärmning, tänjning, kondition, styrka, löpning, nedvarvning, avslappning och stretch. Passets konditionsdelar innehåller löpning och hopp men du kan alltid välja ett annat alternativ. Styrkedelarna innehåller moment med och utan redskap. Redskap som används är hantlar, vikter, stänger, bollar, brädor, mattor och gummiband.</string>

    <string name="type_description_jarngympa">Järngympa är en intensivare gympa med dynamiska steg och kraftfulla rörelser som passar dig med viss träningsvana eller som vill gå vidare efter Intensivgympa.\n\nVår gympa är allsidig och funktionell träning för hela kroppen där du på ett effektivt och roligt sätt tränar kondition, styrka, rörlighet och koordination, både med och utan redskap. Passen innehåller inslag av stationsträning. Passets konditionsdelar innehåller löpning och hopp men du kan alltid välja ett annat alternativ. Redskap som används är hantlar, vikter, stänger, bollar, brädor, mattor och gummiband.</string>

    <string name="type_description_les_mills_rpm">RPM® är en förkoreograferad cykelklass från Les Mills där du cyklar till rytmer av kraftfull musik i backar, på raksträckor och uppför bergstoppar i tidslopp och intervaller. Du utmanar din uthållighet och stärker din syresättning. Du väljer själv hur intensivt du vill att det ska bli så klassen passar även nybörjare. Instruktören guidar dig igenom terrängen och hjälper dig att hitta rätta känslan samt peppar dig att ta i lite extra. Du kommer märka att du blir uthålligare och starkare efter några gånger.</string>
    <string name="type_description_les_mills_sprint">LES MILLS SPRINT™ är 30 minuter högintensiv intervallträning\n\nmed cykeln som utrustning. Passet involverar kraft, styrka och hastighet . Träningsvana är en fördel. Om du behöver hjälp med inställningarna på cykeln, prata med instruktören. Observera att din benlängd kan påverka möjligheterna att få till en bra inställning.</string>

    <string name="type_description_mamma_baby">Mamma-baby är anpassad träning för dig som är nybliven mamma. Vi möter dig där du är och tar dig vidare i din träning. Här tränar du kondition, styrka och rörlighet med fokus på de djupa och stabiliserande musklerna. Instruktören lägger själv upp sitt pass och finns hela tiden där för att guida, peppa och utmana dig. Genom det skapas variation i både musik och upplägg. Under våra Mamma-baby pass är barnen och den sociala gemenskapen lika viktig som träningen.\nFörutom Mamma-baby rekommenderar vi dig följande klasser de första månaderna efter förlossningen: Indoor Walking, Cykel, Pilates och Aqua.</string>
    <string name="type_description_mojo_flex">Klassen är enkel, effektiv och lättillgänglig. Kan med fördel tränas direkt efter alla typer av fysiska klasser eller som fristående klass. MOJO Flex® låter dig återhämta dig på bästa sätt mellan tuffa träningspass samtidigt som du laddar batterierna för att kunna prestera ännu bättre under nästa fysiska utmaning.</string>

    <string name="type_description_pilates">En lugnare träningsform där du tränar din stabilitet, rörlighet och styrka i framförallt bålens djupliggande muskler, kroppens kärna. Pilates passar alla.</string>
    <string name="type_description_pilates_cirkel">Pilates är skonsam funktionell träning som kombinerar styrka, rörlighet och koordination med fokus på bålen, stabilisering av bäckenet och kontroll av bukmuskulaturen. Du får bra hållning, blir stark och smidig i hela kroppen. Alla kan träna Pilates – kvinnor, män, unga, gamla, motionärer och elitidrottare. Träningsformen har även visat sig mycket lämplig som rehabträning vid rygg- och nackbesvär. Många sjukgymnaster, kiropraktorer, naprapater och läkare rekommenderar Pilates.</string>
    <string name="type_description_pilates_reformer">Pilates är skonsam funktionell träning som kombinerar styrka, rörlighet och koordination med fokus på bålen, stabilisering av bäckenet och kontroll av bukmuskulaturen. När kroppens alla muskler samverkar på bästa sätt kan du använda kroppen effektivt och skonsamt oavsett vad du gör i vardagen. Träning i Reformermaskin är även ett bra hjälpmedel för dig som vill bygga upp kroppen vid rehabilitering av olika skador. Pilates Reformer passar alla.</string>
    <string name="type_description_pilates_reformer_rehab">Pilates är skonsam träning som fokuserar på kroppsmedvetenhet. En kombination av styrka, rörlighet och koordination med fokus på bålen, stabilisering av bäckenet och kontroll av bukmuskulaturen ger en starkare kropp. Pilates har visat sig mycket lämplig som rehab-träning för till exempel nack- och ryggbesvär och träningsmetoden rekommenderas av många sjukgymnaster, kiropraktorer, naprapater och läkare.\n\nUnder passet finns möjlighet till personlig vägledning och anpassning.</string>
    <string name="type_description_punchout">Med slag, sparkar och tekniker från olika kampsporter skapas en intensiv träningsform där du tränar parvis och i grupp. Under passet används handskar och mitsar i olika storlekar. Du kan delta på passet oavsett träningsvana. Instruktören ser till att alla har någon att träna med. Du blir svettig, så glöm inte vattenflaskan.</string>

    <string name="type_description_shbam">SH\'BAM® är både ett roligt och socialt sätt att träna och ett perfekt tillfälle att bli en stjärna på dansgolvet. Det är en förkoregraferad dansklass från Les Mills för dig som vill träna kondition, koordination och samtidigt ha riktigt roligt under tiden. Dansstilarna varieras mellan låtarna och musiken är en blandning av listettor som spelas på klubbar runt om i världen, välkända klassiker och latinamerikanska rytmer. Stämningen är tillåtande och det finns inga krav på förkunskaper i dans eller andra koordinativa träningsformer.</string>
    <string name="type_description_soma_move">Hela passet är ett oavbrutet flöde av olika rörelsemönster där du både tränar styrka, kondition, rörlighet, stabilitet och balans. Den stele blir rörlig och den rörlige blir stark.</string>
    <string name="type_description_step">Konditionsträning på steplåda med olika stegkombinationer till inspirerande musik. Passar dig som kanske har tränat med steplåda tidigare. Nivån är något lättare än StepDance, men har ändå en del utmanande stegkombinationer. Effektiv och lustfylld träning med steplåda som utgångspunkt. Ibland lägger instruktören in en styrkedel i slutet av klassen. Då används både vikter och din egen kroppsvikt som redskap.</string>
    <string name="type_description_stepbas">Inga förkunskaper inom step krävs. På ett kravlöst och tillåtande sätt, guidar instruktören dig igenom koreografin. Koreografin bygger på enkla grundsteg som metodiskt och stegvis lärs ut. På slutet av klassen, sätts alla stegkombinationer ihop till en helhet och du som deltagare får möjlighet att släppa loss. Ibland lägger instruktören in en styrkedel i slutet av klassen. Då används både vikter och din egen kroppsvikt som redskap.</string>
    <string name="type_description_stepdance">Passar dig som har tränat step tidigare. Stegkombinationerna är mer avancerade och inspirerade av olika dansstilar. Instruktören guidar dig in i en dansant och utmanande klass. Både hopp och snurrar kan förekomma och tempot kan bitvis vara ganska högt. Koreografin byggs upp stegvis och metodiskt i olika moment för att göra det lättare att följa med.</string>
    <string name="type_description_stepmuskel">Här tränar du både kondition, styrka och koordination på ett enkelt och effektivt sätt. Varierande och enkla stegkombinationer på steplåda som varvas med styrkeövningar. Detta gör att du får möjlighet att träna igenom hela kroppen. Under styrkedelarna används både vikter och din egen kroppsvikt som redskap. Viss vana av step är att rekommendera, men inget krav.</string>

    <string name="type_description_total_training">Passen är stationsbaserade och du utför övningarna i ditt eget tempo. Övningarna utförs med kroppsvikt, stänger, medicinbollar, kettlebells med mera.Vi rekommenderar viss träningsvana. Är du helt ny rekommenderar vi dig att prova Pilates Cirkel, Fysgympa och Cardio Training.</string>
    <string name="type_description_total_training_buren">Funktionell träning med en bred blandning av kondition, styrka, rörlighet, precision och koordination. Klassen hålls i buren i Split (gymmets övervåning) på IKSU sport. Det ger dig samma högintensiva träning som de andra Total Training-passen, men med hjälp av burens olika redskap och ställningar på ett begränsat utrymme. Vi tränar mycket nära varandra vilket höjer upplevelsen ytterligare ett snäpp.</string>
    <string name="type_description_total_training_ute">Här får du en bred blandning av kondition, styrka, rörlighet, precision och koordination. Passen är stationsbaserade och du utför övningarna i ditt eget tempo. Övningarna utförs med kroppsvikt, stenar, däck, grenar med mera. Väder och underlag varierar, vilket skapar än mer variation i din träning.\nVi rekommenderar viss träningsvana.</string>

    <string name="type_description_yoga">En lågintensiv träningsform som bygger på ett flöde av rörelser och andetag med fokus på närvaro. Rörelserna är hämtade från de fysiska yogatraditionerna och utförs helt utifrån dina förutsättningar.\n\nYoga hjälper dig till välmående och harmoni i både kropp och sinne. Klassen avslutas med en avslappning. Du behöver inte vara rörlig i kroppen för att kunna delta i Yoga.</string>
    <string name="type_description_yoga_latt">Lätt Yoga hjälper dig att bli stark, rörlig, närvarande och harmonisk. Det är en lågintensiv träningsform som bygger på ett flöde av rörelse och andetag med fokus på närvaro. Rörelserna är hämtade från de fysiska yogatraditionerna och utförs helt utifrån dina förutsättningar. Du behöver inte vara rörlig i kroppen för att delta. Passet avslutas med en avslappning.</string>
    <string name="type_description_yoga_mindful">Mindful yoga stärker kroppen och alla dess funktioner. Övningarna utförs långsamt med medvetenhet, avslappning och i samspel med andningen. Det bygger på att du, utan prestation, utforskar din kropps möjligheter utan att överskrida dess gränser. 45 minuters fysiska övningar som sedan avslutas med vägledd avslappning.</string>
    <string name="type_description_yoga_mindful_bas">Mindful Yoga bas bygger på att du, utan prestation, utforskar din kropps möjligheter utan att överskrida dess gränser. Klassen hjälper dig att öka din närvaro och koncentration. Mindful Yoga bas består av 45 minuter fysiska övningar som sedan avslutas med 10 minuter vägledd avslappning.</string>
    <string name="type_description_yoga_yin">Yinyoga är ett yogapass med enkla sittande och liggande ställningar som fokuserar på de djupare vävnaderna i kroppen. Du stannar i samma ställning under flera minuter och praktiserar samtidigt medveten närvaro. Alla positioner utgår från dig och din kropps förmåga, så det spelar ingen roll hur positionen ser ut. Yinyoga ökar din rörlighet, reducerar spänningar i kroppen och hjälper dig framförallt att hitta lugn och harmoni i en stressad och snabb livsstil. Du behöver inte ha någon tidigare erfarenhet av yoga.</string>

    <string name="type_description_zumba">Zumba® är en dansklass med inspiration från de latinamerikanska dansstilarna, för dig som gillar att dansa och samtidigt vill träna kondition. Inga förkunskaper krävs. Heta latinamerikanska rytmer som cumbia, salsa, samba och merengue har kombinerats med läckra danssteg som tränar hela kroppen. Instruktören guidar dig in i dansen och du får möjlighet att släppa loss på dansgolvet på ett enkelt och tillåtande sätt. Det är så kul att man inte ens tänker på att man tränar! Stämningen är varm, glad och tillåtande.</string>

    <string name="type_description_basketball">På våra basketpass kan du spela match ihop med andra i mixade lag. Passen har ingen ledare och deltagarna delar själva in lag på plats. Nivån på passet varierar, alla är välkomna. Boka din plats via vår bokningswebb eller bokningsapp. Spela tillsammans - mest för att det är roligt!</string>
    <string name="type_description_innebandy">Vill du spela Sveriges vanligaste inomhusidrott tillsammans med andra? Boka in dig på ett pass i vårt schema och spela i ett mixat lag varje gång. Passet har ingen ledare, deltagarna delar själva in lag. Du bokar enklast plats på passen via vår bokningswebb eller bokningsapp.</string>
    <string name="type_description_volleyball">Passar dig som gillar bollar, hopp och snabbt fotarbete. Passen är mixade och har ingen ledare, deltagarna delar själva in sig i lag. Du bokar enklast plats på passen via vår bokningswebb eller bokningsapp.\n\nIKSU volleyboll är vår sektion med tävlingsverksamhet inom volleyboll.</string>
    <string name="type_description_fotboll">Inomhus är det snabba beslut och närkamper hela tiden. Vem gör flest mål och vilka försvarar sig bäst? Boka ett fotbollspass och spela med andra i mixade lag. Passen har ingen ledare, deltagarna delar själva in sig i lag. Du bokar enklast plats på passen via vår bokningswebb eller bokningsapp. Spela tillsammans, mest för att det är roligt.</string>
    <string name="type_description_squash">Söndagskvällar mellan 20:00–21:30 med start 25/9 2016 finns det möjlighet att boka in sig och träna squash under överinseende och ledning av sektionens duktiga instruktörer. Vi har bokat alla fyra banorna och har plats för tio spelare - vilket garanterar mycket speltid för varje anmäld spelare.\n\nPasset börjar med en genomgång och övningar. Därefter spelar man mot varandra ett set och sen byter man och spelar mot någon annan. Det är ett roligt sätt att träffa andra som spelar squash och utveckla sitt spel.\n\nPå varje pass finns någon från Squashsektionen på plats och ger instruktioner och tips. Bollar och racketar finns att låna.</string>
    <string name="type_description_klattring">På IKSU sport har vi två klätterväggar. På läktaren i arenan Helsingfors hittar du en ca 400 m² stor klättervägg, och i entréhallen ligger en nybyggd klättervägg på ca 60 m²   Klätterväggen är även en plats för att träna, träffa människor, utväxla tips och ideér samt umgås med vänner. Väggarna underhålls av vår sektion IKSU klättring. Sektionen håller även i Prova-på-pass och klätterkurser som till exempel Grönt kort-kursen. Klätterväggen som är belägen ovanför läktaren i arenan Helsingfors är öppen samma tider som IKSU sport. Observera att väggen dock kan vara stängd då olika elitlag spelar sina matcher i Helsingfors samt vid exempelvis salskrivningar och mässor.</string>
    <string name="type_description_beach">Beachvolleyboll spelas oftast två mot två, men kan med fördel utökas till fler deltagare. När du bokar en plan behöver du ta med boll, medspelare och motståndare. Det finns fyra beachplaner i Las Palmas, dessa bokar du enklast via vår webbokning eller bokningsapp.</string>
    <string name="type_description_familjesim">Under familjesimmet justeras djupet i Bottenviken så att det passar för barn. Du som förälder har ansvarar för ditt/dina barn när ni badar tillsammans. Vänligen respektera tiden för familjesimmet. Övrig tid är Bottenviken avsedd för motionssimning och ledarledda aktiviteter.\\n\\nFamiljesimmet är gratis för dig med giltigt IKSU-kort med access till IKSU sport. Du betalar endast för ditt/dina barn.</string>
</resources>
